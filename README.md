Bakalárska práca - Návrh a realizácia informačného systému pre reklamné štúdio

Cieľom mojej bakalárskej práce je vytvoriť informačný systém pre reklamné štúdio, ktorý
umožní zákazníkovi posielanie objednávok pomocou webovej stránky a evidenciu týchto
objednávok pre majiteľa reklamného štúdia. Bakalárska práca je rozdelená na päť hlavných
častí. V prvej časti sa zameriavam na analýzu problémovej oblasti a popisujú sa procesy,
ktoré vo firme prebiehajú. V druhej časti je formulovaný katalóg používateľských
požiadaviek, v ktorom sa formulovali požiadavky na základe komunikácie s firmou. V tretej
časti som navrhol funkčný model systému, v ktorom som hlavne identifikoval aktérov,
prípady použitia a vytvoril vrcholový diagram a štruktúrované diagramy. V štvrtej časti som
vytvoril dátový model systému, kde som identifikoval množiny entít, relačné vzťahy
a fyzický model systému. V poslednej piatej časti je popísaná samotná implementácia
systému v jazykoch PHP, HTML, CSS a JavaScript a ukážky dizajnu aplikácie a niektorých
funkcií zo zdrojového kódu.
