# Bakalárska práca - Návrh a realizácia informačného systému pre reklamné štúdio

Cieľom mojej bakalárskej práce bolo vytvoriť informačný systém pre malé reklamné štúdio špecializujúce sa na tlač, potlač, výrobu pečiatok a reklamných predmetov. Hlavným účelom systému je zjednodušiť proces odosielania objednávok pre zákazníkov a prijímania objednávok pre majiteľa reklamného štúdia. Pri návrhu a realizácii systému som úzko spolupracoval s reklamným štúdiom, čo mi umožnilo lepšie pochopiť ich potreby a vytvoriť katalóg používateľských požiadaviek. Výsledkom je systém technického zamerania, ktorý poskytuje efektívne riešenie pre každodenné operácie reklamného štúdia.

Informačný systém pre reklamné štúdio obsahuje viaceré evidencie. Umožňuje majiteľovi a zamestnancom firmy evidovať svojich zákazníkov a mať prehľad o ich objednávkach. Majiteľ firmy si môže evidovať údaje o svojich zamestnancoch a prideľovať im jednotlivé objednávky od zákazníkov, na ktorých majú zamestnanci pracovať. Zamestnanci si môžu zobraziť údaje o pridelených objednávkach. Aby sa zjednodušil systém upravovania a odosielania cenových ponúk, majiteľ má možnosť evidencie cenových ponúk a ich odoslania zákazníkovi emailom alebo stiahnutia vo formáte HTML.

Zákazníci môžu okrem objednávania služieb v sídle firmy alebo telefonického a emailového objednávania využiť aj objednávkový formulár na webovej stránke firmy. V objednávkovom formulári si môžu okrem žiadanej služby pridať tiež obrázok svojho vlastného návrhu či fotografiu. Pre uľahčenie opakovaného objednávania majú možnosť registrácie.

## Technológie

Návrh informačného systému bol vytvorený v jazyku UML. Implementovaný bol v jazykoch HTML, CSS, PHP a JavaScript. Použil som aj frameworky Bootstrap a jQuery.

![alt text](https://michal.pacesa.sk/wp-content/uploads/2024/08/bakalarska-praca-informacny-system-pre-reklamne-studio.webp)



